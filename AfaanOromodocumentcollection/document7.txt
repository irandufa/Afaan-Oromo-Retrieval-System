Jilli Mana Maree Naannoo Affaar Magaalaa Samaraatii dhufe Waajjira Caffee Oromiyaa
                   waliin muuxannoo waljijjiiran.
Jilli kun Waajjira Caffee Mootummaa Naannoo Oromiyaa Magaalaa Finfinneetti 
argamuun Gurmaayinaa fi Hojimaata Caffee Oromiyaa, Gurmaayina Koreewwan 
Dhaabbii Caffee, Adeemsa Seera Tumuu, Sirna Hordoffii fi To’annoo, Hordoffii fi 
Deeggarsa Manneen Maree Aanaalee fi Magaalotaatiif taasifamuu fi sirna qabiinsa 
dookumanteeshinii fi koomunikeeshinii irratti muuxannoo wal jijjiiranii jiru.

Dhimmoota olitti ibsaman ilaalchisee barreeffama kan dhiyeessan Caffeetti Gorsaa 
Olaanaa Dhimma Seeraa kan ta’an Obbo Abdii Kadir akka ibsanitti Caffeen aangoo 
Heeraa fi seeraan kennameef irratti hundaa’uun itti gaafatamummaa isaa gahumsaan 
bahachaa kan jiru ta’uu kan ibsan Obbo Abdiin haaromsa gadi fagoo taasifameen 
asitti jijjiiramoonni qabatamaan mul’achaa kan jiran ta’uu ibsan.

Jilli kun muuxannoowwan Caffee irraa fudhate akkuma jirutti ta’ee, carraa kanaan 
Manni Maree Naannoo Affaar hojiiwwan ittiin hojjete milkaa’eefi
Caffeen akka muuxannootti fudhatee yoo itti hojjete bu’a qabeessa ta’uu danda’u 
jedhe keessaa hordoffii fi deeggarsa Manneen Maree Aanaalee fi Magaalotaatiif taasifamu 
keessatti madaallii bu’a qabeessummaa hojii irratti hundaa’een madaaluun Manneen 
Maree cimanii akka hojjetaniif badhaasuun, bu’aa gamaaggama Koreewwan Dhaabbii 
Pireezidaantii Naannichaa beeksisuu fi waltajjii waliinii uumuun marii gaggeessuun, 
Qaboo Yaa’ii Bara Hojii Caffichaa (waggoota shanii) dookumantii tokko taasisuun 
maxxansanii kaa’uun Caffeen akka muuxannootti fudhatee kan itti fayyadamu yoo ta’e 
bu’a qabeessa ta’uu danda’a jedhan.