Oromiyaan bakka argama buna koofii Arabikaatii fi buna gabaa giddugalessaaf 
                 harka 70'n kan ergitu ta'uu ibsame.
Ce'umsa gara Indaastiriif omisha qonnaaf xiyyeeffannoon hojjetamuu akka qabu 
Pireezidaantii Dr.Mulaatuu Tashoomaa beeksisan. Qonni guddina 
diinagdee keessatti gahee guddaa bahaa jiru teeknooloojiin deeggaruun omisha 
seektara kanaatti sona dabaluun gabaa addunyaaf dhiyeessuuf qonnaan bultoonni 
xiyyeeffannoon hojjechuu qabu jedhan. Bunni jiruu fi jireenya Uummata biyya keenyaa 
keessaa'uu Uummata Oromoo waliin hidhata jireenya guyyaa guyyaa wanta ta'eef Oomishaa
fi Oomishtummaa isaa guddisuun galii Oomisha kana irraa argamu guddisuuf hojjetamuu 
akka qabu hubachiisan. 

Kibbi-lixa Oromiyaa bakka argama buna Arabikaati. Itoophiyaan buna Arabikaa 
Oomishuun addunyaarraa sadarkaa 3ffaa yoo taatu, Oomisha kana gabaa addunyaatti 
dhiyeessuun immoo sadarkaa 5ffaa ta'uu ishee himan. Itoophiyaan madda buna 
Arabikaati, Oromiyaan immoo kanaan badhaatudha. 

Sharafa alaa Oomishni bunaa argamsiisu guddisuuf immoo qonnaan bultoonni gurmaa'uun 
gara warshaatti omisha isaanii guddisuun murteessaadha jedhan. Oomisha biyyattiin 
gabaa alaatti ergitu keessaa bunni harka 45-50 qabaachuu isaa torbee buna Ormiyaa 
5ffaa kana irratti ibsame. Torbeen buna Oromiyaa baranaa qopheessummaa Godina Iluu 
Abbaa Booraa Magaalaa Mattuutti qophaa'e xummurame. Qonnaan bultoota buna 
Oomishuun baldhinaan gabaa giddugaleessatti buna qulqullina qabu erguu irratti 
argamaniif badhaasni kennamuun xummurame. 